---
date: 2021-11-12 15:15
description: لماذا نحن هنا ؟ هعمل ايه هنا ؟ فكرة المدونة دي في بالي من نوفمر ٢٠٢٠ لكن كما قالت الست، تلهو الحياة وتسخر وبصراحة..
tags: LifeIsHard
---
# ليه عملت المدونة دي؟

فكرة المدونة دي في بالي من نوفمبر ٢٠٢٠، لكن تلهو بنا الحياة و تسخر كما قالت الست، وبصراحة انا كسول و مشغول في نفس الوقت فالموضوع بيبقى صعب 
المدونة دي معمولة كمساحة شخصية لمشاركة حاجات انا شايف انها ممكن تفيد الغير، الاغلب هيكون محتوى تقني، لكن ممكن نتكلم عن حاجات تانية انا شايفها انتريستنج
بأختصار، مكان اكبر و افضل، الواحد يفكر فيه بصوت عالي مع الاصدقاء و الاحبة.

البوستين اللي مكتوبين هنا، كنت كاتبهم و مكملتهمش في ٢٠٢٠، هنضيف ٣ كمان ولا حاجة و نبابلبش للعالم
بحاول انه تكون المدونة مريحة للعين خصوصا في الصفحة الخاصة بالمقالات، و يكون فيه هايلايتنج للتيكست و الكود، مش اكتر ولا اقل. 

## ايوا يعني هتعمل ايه؟ 🚶🏻‍♂️
والله في التيكنولجي فيه حاجات كتير لذيذة ممكن نتكلم فيها، وهي عبارة عن اهتمامتي اللي بطبيعة الحال بتتغير نظرا لعوامل كتير، ولا 
او اجزم اني ضليع او متميز في اي واحدة من المواضيع، لكن ادينا بنتسلى و بنشتغل، منها

<ol>
<li>Computer Graphics</li>
<li>Open source contributions</li>
<li>Swift On Server Development</li>
<li>Reactive programming</li>
<li>Rust Language</li>
<li>SceneKit</li>
<li>SwiftUI Optimizations</li>
<li>Metaheuristics Optimizations</li>
<li>Python</li>
</ol>


فيه حاجات تانية بعملها ؟ اه بسمع مزيكا حلوة، وبحبها بصراحة، هل يمكن مشاركتها هنا ؟ معرفش، نفكر

## قوانين 🎯
مفيش اي قوانين او مبادئ غير قانون واحد، انه عايز تكون المدونة دي مصدر لمحتوى مميز وذو جودة عالية مكتوب بالعربي، هل هقدر اقدم دا ؟ الله اعلم 
بس اتمنى، لأنه المحتوى العربي يعاني بشدة، مقدرش اغير كل المحتوى، بس ممكن تبقى بداية للتطوير


## 📰 المدونة  
المدونة دي جينيريتد عن طريق حاجة اسمها بابلش وهي عبارة عن فريمورك مكتوبة باللغة سويفت، بصراحة هي لذيذة و جميلة لشخص
زيي بيكره التعامل مع html و css وفي نفس الوقت بيفضل سويفت كاللغة، برضوا فيها فرص للتطوير رهيبة، ممكن الواحد يشارك فيها لو الوقت سمح 
الفريمورك نفسها مش بتدعم عربي، بس انا اضفت دعم بدائي جدا اتمنى يفضل شغال، وكان فيها مشاكل فنية بخصوص الرفع على جيت هاب، انا مازلت انتريستد فيها،هل الدنيا هتظبط و تبقى مريحة فعلا ؟ هنشوف لو باظت نعمل غيرها عادي 😂


## ❤️
لو انت وصلت لهنا، فشكرًا لوقتك و اهتمامك

Bye
